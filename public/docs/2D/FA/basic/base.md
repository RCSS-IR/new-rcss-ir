# تیم پایه

برخی از تیم های فعال در زمینه لیگ شبیه سازی دوبعدی فوتبال، تیم پایه ای را تحت عنوان کد منبع ( source code ) منتشر کرده‌اند. هدف از انجام این کار فراهم کردن بستری برای افراد علاقه‌مند به حوزه هوش مصنوعی است تا کمتر با پیاده سازی اکت‌های پایه، سرور و نحوه‌ی ارتباط باآن درگیر و بیشتر وقت خود را به تحقیقات اختصاص دهند. به طور کلی هر تیم پایه بخشی از کد مسابقاتی تیمی است که آن را منتشر کرده با این تفاوت که تسک های سطح بالا و استراتژی ها از آن حذف شده است. در ادامه به معرفی این کد ها می‌پردازیم.



## ۱. Trilearn Base

این بیس بخشی از کد تیم  UvA Trilearn است  ( قهرمان مسابقات ربوکاپ ۲۰۰۳  پادووا ) که در سال ۲۰۰۳ منتشر شد. تیم UvA Trilearn متعلق به دانشگاه آمستردام هلند است .این بیس به زبان **++c** نوشته شده و آخرین بار در سال ۲۰۰۸ به‌روزرسانی شده است. سورس کد این بیس در [اینجا](http://ai.ustc.edu.cn/en/robocup/2D/clients/trilearn_base_3.4_RedSky.tar.gz) موجود است.



## ۲. ‌BrainStorms Source

این سورس توسط تیم Brainstorms 2D از دانشگاه Osnabruek کشور آلمان در سال ۲۰۰۵ منتشر شده است. تیم Brainstorms 2D از سال ۱۹۹۸ فعالیت خود را در لیگ شبیه سازی دوبعدی فوتبال شروع کرد  و موفق به کسب عناوین مختلغی شد که آخرین آن ها قهرمانی مسابقات ربوکاپ ۲۰۰۵ بود. این سورس به زبان **++c** بوده و شامل یک داکیومنت ۶ صفحه است که در آن تیم Brainstorms 2D معرفی شده و کلیات ساختار کد بررسی شده است. BrainStorms Source برای پیاده سازی الگوریتم های یادگیری بهینه‌سازی شده است و این مهم تفاوت عمده‌ی این بیس با بقیه بیس های موجود است. سورس کد این بیس در [اینجا](http://ai.ustc.edu.cn/en/robocup/2D/clients/Brainstormers_Source_2005.tar.gz) موجود است.



## ۳. Mersad Source

Mersad Source توسط تیم دبیرستان علامه حلی در مسابقات ربوکاپ ۲۰۰۴ تهیه شده است. تیم Mersad 2D موفق به کسب مقام سوم این دوره مسابقات شد. سورس کد این بیس به زبان **++c** نوشته شده و داکیومنت کوتاهی جهت راه‌اندازی بیس به آن الحاق شده است. این کد در صفحه [گیت‌هاب](https://github.com/MersadBase/MersadBase) این تیم موجود است.



## ۴. Dainamite Source

این سورس توسط تیم Dainmaite که از طرف دانشگاه صنعتی برلین (TUB) در مسابقات ربوکاپ ۲۰۰۶ شرکت کرده بود، نوشته شده و در همان سال منتشر شده است. بر خلاف تمامی بیس های موجود این بیس به زبان **Java** نوشته شده و دارای داکیومنت ۱۴۸ (!) صفحه‌ای است که در آن ساختار کد و نحوه‌ی استفاده از آن به صورت کامل بررسی شده است. سورس کد این بیس در [اینجا](http://ai.ustc.edu.cn/en/robocup/2D/clients/Dainamite_Source_2006.tar.gz) موجود است.



## ۵. Helios Base

تیم Helios از دانشکده مهندسی Fukuoka کشور ژاپن Helios Base را به زبان **++c** نوشته است. اولین نسخه این بیس در سال ۲۰۰۶ منتشر شد ولی معروف‌ترین آن در سال ۲۰۱۲ در دسترس عموم قرار گرفت. تیم Helios از سال ۲۰۰۰ در مسابقات لیگ شبیه‌سازی دوبعدی فوتبال شرکت کرده است و موفق به کسب ۴ قهرمانی شده است. سورس کد Helios Base در [اینجا](http://ai.ustc.edu.cn/en/robocup/2D/clients/Helios_Source_2008.tar.gz) موجود است.



## ۶. Wrighteagle Base

سورس کد این بیس توسط آزمایشگاه سیستم های چندعامله‌ی دانشگاه علم و صنعت چین ( USTC ) منتشر شده است. تیم Wrighteagle از سال ۲۰۰۹ تا ۲۰۱۴،‌ ۱۰ نسخه بیس به زبان **++c** منتشر کرد که همانند BrainStorms Source جهت استفاده از الگوریتم های یادگیری ماشین بهینه‌سازی شده‌است. این سورس در صفحه [گیت‌هاب](https://github.com/wrighteagle2d/wrighteaglebase) Wrighteagle Base موجود است.

